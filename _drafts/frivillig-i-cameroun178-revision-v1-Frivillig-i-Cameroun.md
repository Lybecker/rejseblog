---
id: 346
title: 'Frivillig i Cameroun'
date: '2017-01-06T16:31:46+01:00'
author: 'Anders Lybecker'
layout: revision
guid: 'http://rejse.blog/178-revision-v1/'
permalink: /178-revision-v1/
---

Jeg var så heldig at blive valgt til rejse til Cameroun for at lave frivilligt arbejde i en uge i forbindelse med mit job. Arbejdet bestod i at coache start-up virksomheder og hjælpe dem med at accelerere deres vækst – både forretningsmæssigt og teknisk. Det betød at jeg under mit ophold derned kom ret tæt på lokalbefolkningen og fik indblik i kulturen, og de gode steder at tage hen.

# Lidt om Cameroun

![](/assets/images/Cameroon-274x300.gif)Jeg fløj via Paris til Douala (9 timer), som er den største by. Byen ligger ud mod Atlanterhavet lige i hakket af Afrika, mellem Nigeria og Ækvatorialguinea (Equatorial Guinea). Byen i sig selv har ikke så meget at byde på, men det er forretningscentrum for Cameroun og store dele af skibsfragt til central Afrika kommer via havnen i Douala.  
Hvis man skal opleve Cameroun skal man ud af storbyerne for at opleve det rigtige Afrika. Dog skal man være opmærksom på at det tager lang tid at komme fra sted til sted, da infrastrukturen er dårligt vedligeholdt. Cameroun bliver kaldt miniature Afrika, da meget af det som kan findes i forskellige dele af Afrika – ørken, bjerge, regnskov, kyst og savanne – kan findes i Cameroun. Der er flere nationalparker, heriblandt Lobéké National Park, Bouba Ndjidah National og Korup National Park, hvor man kan se gorillaer, elefanter, buffalos, giraffer, løver, antiloper, pantere og en masse aber. Dog er krybskytteri et stort problem i Cameroun, så undersøg chancen for at se dyr inden du booker en safari tur.

I Cameroun tales der fransk og engelsk, da det både har været en fransk og engelsk koloni. Den engelske del er den sydlige del af landet og derved ikke Douala. Dog var det ikke noget problem at finde nogen til at oversætte til og fra engelsk.

Møntfoden hedder [CFA franc](https://en.wikipedia.org/wiki/CFA_franc), som bruges på tværs af 14 tidligere franske kolonier i vest og central Afrika. Hvis ikke du forventer høj (vestlig) standard, så er det et meget billigt land at rejse i.

# Douala

![](/assets/images/Douala-street.jpg)Douala er en storby med over 3 mio. indbyggere, hvor trafikken er kaotisk med mange taxaer, motorcykler og store firehjulstrækkere. Selvom der er trafiksignaler, er det ikke altid de bliver respekteret. Desuden går strømmen jævnligt, som i så mange andre afrikanske byer.

Forretningskvarteret er bygget op om Boulevard de Liberte i Akwa distriktet. Der er også her

<figure aria-describedby="caption-attachment-206" class="wp-caption alignright" id="attachment_206" style="width: 203px">![](/assets/images/WP_20160113_010-203x300.jpg)<figcaption class="wp-caption-text" id="caption-attachment-206">Den lokale kaffe shop</figcaption></figure>de fleste butikker ligger – dem er der dog ikke særligt mange af. Byens eneste biograf lå også her, men blev lukket for et par år siden.  
Omkring den lille park Parc Bonadjo ligger der gode restauranter, og om eftermiddagen og aftenen er der liv i parken. Om dagen er der bilvask langs parken.

Man ser ikke mange ikke europæere (hvide) i bybilledet. Faktisk stødte jeg kun på dem på de dyre hoteller, Le Meridien, hvor jeg boede og [Akwa Palace](http://www.hotel-akwa-palace.com/), hvor jeg spiste frokost. Et alternativt og billigere sted at bo er det tyske sømandshjem Foyer Du Marin. Det ligger centralt med pool. Jeg var forbi for at spiste frokost en dag.

<figure aria-describedby="caption-attachment-217" class="wp-caption alignleft" id="attachment_217" style="width: 300px">![](/assets/images/Douala-streetfood-300x219.jpg)<figcaption class="wp-caption-text" id="caption-attachment-217">Streetfood</figcaption></figure>Hvis man er er til fest og farver så er Rue de la Joie stedet at tage hen. Der findes en lang række barer og diskoteker. Gaden kaldes også Joy Street, hvilket nok skyldes de mange gadeprostituerede man også finder på gaden. Der er rig mulighed for at prøve lokal streetfood både i gaderne omkring Boulevard de Liberte og Rue de la Joie. Prøv at smag fufu, som er en form for yams, eller nogle af deres adskillige former for kylling.

For at komme rundt er det nemt at praje en gul dele-taxa eller en motorcykel, de er alle vegne og bare ved at stå ved vejen stopper de. Sig navnet på destinationen og hvis taxaen skal samme vej stopper de helt. Det koster 250 CFA/person (fra 22 til 05 og 300 CFA om natten) lige meget, hvor du skal hen i Douala. Hvis taxaen er tom, skal du sige hvor mange pladser du/I behøver, ellers tror de du vil hyre hele vognen. En motorcykel koster 200 CFA og kører dig direkte til din destination.

Taxaer er ofte 20-30 år gamle sedan Toyota’er og er i meget dårlig stand. En dele-taxa må maksimalt have 6 personer plus chaufføren, men den begrænsning overholdes ikke altid.  
For at komme ud af Douala skal man tage til Roundpoint Deido in Douala, hvor langdistance-busserne og -taxaer holder. Folk er meget hjælpsomme, og skal nok vise hvilken bus man skal med. Der er et lille marked/bager bag tankstationen, hvor man kan købe proviant til turen. Det er en god ide, da der ikke er nogen pauser undervejs.

# Frivillig i Douala

Hver morgen tog jeg en taxa fra hotellet til kontoret på Boulevard de Liberte. Til at starte med betalte jeg 2000 CFA hver vej, men endte med at betale 250 CFA. Dog lykkes det mig aldrig at komme under 500 CFA (ca. 6 kr.) om morgenen foran hotellet. Der er ingen husnumre, så det gælder om at fortælle chaufføren hvor han skal stoppe.

Hver dag på kontoret coachede og hjalp jeg de 7-8 start-ups, der delte det 25 m2 store kontor. Der var fx Dial237, som ville lave noget der minder om De gule sider for i Cameroun der findes ikke en liste af virksomheder – ikke engang det lokale skattevæsen kender til alle virksomhederne. Og der var Kwiizi der ville give skoler og universiteter i Afrika med begrænset eller ingen adgang til internettet, adgang til elektroniske bøger og Wikipedia indhold.

Som tidligere nævnt var der ikke altid strøm. Det betød, at den meget langsomme internetforbindelse og værre endnu airconditionen ofte var ude af funktion. Efter halv time blev det ufatteligt varmt og fugtigt i det lille lokale på 25 m2, hvor vi sad omkring 15-20 mennesker. Så første gang det skete gik jeg ud på gaden for at få luft. Det viste sig at være en dårlig ide, da alle de store firmaer og dem der har penge nok, har en dieselgeneratorer. De starter automatisk og gør luften udendørs tung og sort.

![](/assets/images/Douala-office.jpg)Kontoret bestod af det ene lokale, samt et lille toilet uden rindende vand i toilettet. Det var ikke særligt lækkert, så jeg gik oftest en tur på 500 meter ned at gaden til det luksuøse hotel Akwa Palace, når jeg skulle på toilettet.

De var super glade for mit besøg, og det var også meget lærerigt for mig. Jeg har stadigvæk kontakt til flere af deltagerne – nogle coacher jeg stadigvæk og andre på et mere venskabeligt niveau.

# Turen fra Douala til Limbe

<figure aria-describedby="caption-attachment-213" class="wp-caption alignleft" id="attachment_213" style="width: 300px">![](/assets/images/WP_20160117_11_49_50_Pro-300x169.jpg)<figcaption class="wp-caption-text" id="caption-attachment-213">9 personer i en bil</figcaption></figure>Der er kun 70 km til Limbe, men alligevel kan turen godt tage tre timer eller mere – især fredag eftermiddag/aften kan være slem. Den første del af vejen ud af Douala over broen og igennem Banberi er meget trafikeret, og vejen er i dårlig stand. Vejen er dog ved at blive udbedret og en bro mere er ved at blive bygget.

For at komme til Limbe kan man enten hyre en taxa til 20.000 CFA eller en bus til 2.500 CFA/person. Busserne bliver fyldt godt op og kører først, når de er helt fulde. I en syv-personers bil kan de sagtens klemme 10 personer ind.  
Turen er spændende og du passerer alverdens ”forretninger”, gummitræs- og bananplantager og palmetræer til palmeolieproduktion.

# Limbe

![](/assets/images/Limbe-beach-2.jpg)Limbe er den mest besøgte strandby i Cameroun. Strandene i Limbe er af lavasten, så sandet er sort og meget fint. Byens strand hedder Down Beach og her kan du få god frisk fisk fra grill. I den ene ende af byen holder fiskerne til, og i løbet at dagen kan man se røg fra mange af bygningerne, når fiskene ryges.

På stranden er der resterne af en gammel jetty bygget af missionæren Alfred Saker og ude i bugten er der to olieboreplatforme.

![](/assets/images/Limbe-wildlife-center.jpg)I Limbe findes også et [Wildlife Sanctuary](http://limbewildlife.org/) med aber samt en Botanisk Have som blev lavet af tyskerne.

![](/assets/images/Bimbia-slave-trade-site.jpg)Lidt uden for Limbe, i nærheden af Bimbia, har man for nyligt fundet udskibsningstedet for slaver. Det er 11 km derud via en grusvej igennem en lille landsby. Jeg hyrede en motorcykel til at køre mig derud. Jeg skulle holde godt fast, da der var dele af vejen, som var i dårlig stand. For at komme ind, skal man have en guide med, så det koster en smule at besøge. Der en soldat, der holder øje med at alt forgår korrekt og han var yderst snaksaglig, men jeg forstod ikke hvad han sagde.

# Mad i Cameroun

<figure aria-describedby="caption-attachment-207" class="wp-caption alignright" id="attachment_207" style="width: 300px">![](/assets/images/ndole-300x200.jpg)<figcaption class="wp-caption-text" id="caption-attachment-207">Nationalret Ndolé med plantain</figcaption></figure>Der er bagerier over det hele med franske baguettes og croissants. Så der er rig mulighed for fransk inspireret mad. Nationalretten i Cameroon hedder Ndolé, hvilket er lavet at bitre blade, peanuts, løg, tomat og oksekød eller fisk. Oftest serveres Ndolé med plantain, bobolo og bananbrød.

# Forslag til andre ture

Nord for Douala ligger Bamenda Ring Road, hvor du kan se te-, banan- og ananasplantager samt flere vandfald. Det er også muligt at tage en afstikker til Foumban for at se Palais Royal.

Vest for Douala ligger det 4000 meter høje bjerg Mount Cameroon, som mange vælger at bestige. Udsigten skulle være formidabel.

Hvis du er i Douala og vil til stranden, så er et alternativ til Limbe at tage sydpå til Kribi Beach. Det er et mindre sted og også lidt længere væk, til gengæld er her flot hvid bountystrand. 10 km fra byen findes Lobé vandfaldene, som er specialle, da det løber direkte ud i havet. Indimellem skulle du kunne se de lokale bade eller vaske tøj i nærheden af vandfaldene.