---
title: Om
date: '2016-12-04T18:21:05+01:00'
author: 'Anders Lybecker'
permalink: /om/
---

Bag rejse.blog står en rejselysten familie, som består af Anders samt børnene Victoria på 16 år og Sophia på 8 år. Anders har igennem de sidste nogle og tredive år rejst i 56 lande hver for sig og sammen. Det at vi har fået børn har ikke begrænset rejseeventyrene – det kræver kun lidt mere planlægning end før. Vores [bucket liste](/bucket-list/) er lang! Og der bliver hele tiden tilføjet nye destinationer. Du kan følge med i den her på siden.

Vi har ikke en foretrukken rejseform, om end vi er blevet lidt mere magelige med tiden. Hvor vi tidligere tog afsted med en backpack på ryggen, en Lonely Planet-bog i hånden og ikke havde en fast defineret rejserute til at starte med, har vi nu ofte en kuffert med, som bliver fragtet rundt i vores lejede bil, og meget research er blevet lavet hjemmefra. Vi nyder både kulturelle indslag på storbyferier, ren afslapning på solferier og aktive ferier med ski, vandsport, dykning eller vandring. Vi stræber efter at få en kombination af det hele på de fleste ferier, så derfor planlægger vi ofte selv ferien og bruger en del tid på research.

Med bloggen håber vi på at kunne inspirere andre. Vi vil dele rejseguides fra steder, som vi har besøgt, og tips forbundet med det at rejse, også med små børn. Vi håber at du får glæde af det.

Du er meget velkommen til at skrive til os, hvis du har nogen spørgsmål eller kommentarer til bloggen eller destinationer. Hvis du har skrive-iver, så publicerer vi gerne din rejsehistorie/-guide på rejse.blog.