---
title: 'Valg af trolley til håndbagage'
date: '2016-07-17T07:37:20+01:00'
author: 'Anders Lybecker'
permalink: /valg-af-trolley-til-handbagage/
image: /assets/images/Luggage-full.jpg
header:
  overlay_image: /assets/images/Luggage-full.jpg
categories:
    - Featured
    - Rejsetips
tags:
    - Carry-on
    - Håndbagage
    - Trolley
---

Vi har næsten altid en trolley med som håndbagage, når vi er ude at flyve. Det gælder både, når vi tager en længere tur, hvor vi samtidig har bagage som er blevet tjekket ind og på korte ture, hvor håndbagagen indeholder al den bagage vi medbringer. De forskellige flyselskaber har varierende krav til størrelse, så det handler om at finde den størst mulige trolley, som kan bruges på tværs af flyselskaber.

## TSA-lås

![TSA lås](/assets/images/TSA-lock.gif)
Som med kufferter til indtjekning er det en god ide, at kufferten har en TSA-lås. TSA står for Transportation Security Administration, og det betyder at denne lås er godkendt af U.S. Department of Homeland Security. Med TSA-låsen kan Lufthavnens sikkerhedsfolk låse din bagage op og undersøge indholdet uden at bryde låsen. Hvis du har en anden lås, så må de gerne bryde låsen for at kontrollere din bagage. TSA er blevet en global standard, så selvom du ikke skal til USA, kan en TSA-lås anbefales.

## Størrelse

For os handler det om at have den størst mulige volumen i en trolley. Vi rejser oftest med børn, så mængden af ting, som vi har behov for at have med ombord, er stor. For ikke at glemme alle de elektroniske gadgets, såsom iPads, kamera mm. vi også gerne vil have med.  
På [denne side](http://www.americantourister.dk/haendbagage/specialtilbud-da.htm) kan du se en oversigt over reglerne for håndbagage for de største flyselskaber der flyver fra Københavns lufthavn.

[![Trolley size carry on](/assets/images/Trolley-sizes-carry-on.png)](http://www.americantourister.dk/haendbagage/specialtilbud-da.htm)
Håndbagage størrelse for de forskellige flyselskaber

## Valget af denne trolley

![Turquoise American Tourister trolley](/assets/images/American-turister-trolley-turquoise.jpg)Vi har en American Tourister trolley med dimensionerne 55x40x20. Den kan komme med som håndbagage med langt de fleste flyselskaber. American Tourister ejes og laves af Samsonite, så vi forventer god kvalitet og er indtil videre ikke blevet skuffede.
